<html><body><strong>Solaris İşletim Sistemi :</strong>

<img title="Solaris" src="http://www.csti.ch/sites/default/files/logos/solaris-logo.png" alt="" width="240" height="240">

Sun Microsystems şirketi tarafından geliştirilmiş işletim sistemidir. UNIX tabanlı olup, son sürümü olan Solaris 10'dur. Aynı zamanda Linux yazılımlarının çalışmasına destek verir. OpenSolaris tasarısının başlatılmasıyla birlikte, Solaris işletim sistemi açık kaynak hâle dönüştürülmüştür. Solaris son derece güvenli bir işletim sistemi olarak birçok alanda kullanılmaktadır.

Bir UNIX işletim sistemi olarak üzerinde çok güçlü geliştirme ortamları mevcuttur. Bunlar, en temel bash gibi kabuk dilleri olmakla bereber C/C++, Perl, Python gibi güçlü yazılımlama dilleri de sayılabilir. Solaris 10, Sun şirketinin bir ürünü olarak Java geliştirme ortamı da sunmaktadır.

Yıllarca para ile satılması nedeni ile Solaris bireysel kullanıcılarca fazla tanınamamıştır. Aynı zamanda uzun yıllar Sun Microsystems'e ait donanımlar üzerinde çalısması için geliştirildiğinden, Linux ile karşılaştırıldığında çok fazla sürücü eksiği vardır. GPL ile dağıtılan yazılımlar Solaris kullanıcılarına pek çok seçenek sunmaktadır. Bu, Solaris üzerinde sayısını kestiremeyeceğimiz kadar kullanışlı yazılıma erişebileceğimiz anlamına gelir. Apache, PostgreSQL, KDE, Emacs, Openoffice, Mozilla gibi açık kaynaklı yazılımlar Solaris üzerinde çok rahatlıkla kullanılabilirler.

Solaris 10, masaüstü ortamı olarak CDE ve Java Desktop tabanlı GNOME ortamını kullanıcılarına sunmaktadır. Özellikle GNOME ortamı UNIX dünyasına alışık olmayan kullanıcılar için kullanımı kolay, esnek bir masaüstü ortamıdır.

Kaynak : <a href="http://tr.wikipedia.org/wiki/Solaris_%28i%C5%9Fletim_sistemi%29">Türkçe Wikipedia</a>

<strong>OpenSolaris İşletim Sistemi :</strong>

<img title="OpenSolaris" src="http://tr.sun.com/practice/software/solaris/images/opensolaris-logo.gif" alt="" width="321" height="100">

Sun Microsystems tarafından, 2005 yılında Solaris İşletim Sisteminin kaynak kodlarının açılması ile oluşturulmuş Solaris tabanlı ve Gnome (<strong>G</strong>NU <strong>N</strong>etwork <strong>O</strong>bject <strong>M</strong>odel <strong>E</strong>nvironment) masaüstü yöneticisini kullanan işletim sistemidir. Paralı ve kapalı kaynak kodlu Solaris projesi de devam etmektedir.

Kaynak: <a href="http://wiki.ubuntu-tr.org/index.php5/OpenSolaris">Ubuntu Wiki</a>

<strong>Ücretsiz OpenSolaris CD</strong> :

OpenSolaris'in topluluk websitesinden ücretsiz Cd'nizi isteyebilirsiniz.Cd'niz iki hafta gibi kısa bir sürede Türkiye'deki adresinize gelmektedir.Hemen Cd istemek için <a href="http://hub.opensolaris.org/bin/view/Main/TryOpenSolaris">buradan</a> .</body></html>