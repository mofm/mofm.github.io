<html><body><strong>Mustafa Akgül tarafından gönderilen "İnternet Haftası Aktif Katılım Çağrısı" ;</strong>

Internet Haftası Aktif Katılım Çağrısı

Türkiye İnterneti 12 nisanda 17.  yılını doldurmuş olacak. Türkiye
İnternet Kamuoyunu, 5-18 Nisan'da gerçekleşecek 13. İnternet Haftasını,
tüm ülkede İnternete verdiğimiz öneme yakışır bir şekilde; interneti
savunmaya, interneti konuşmaya ve bu doğum gününü kutlamaya çağırıyoruz.
Tüm kesimlerden, Üniversiteler, Ticaret ve Sanayi Odaları, Çiftci Birlikleri,
Ziraat Odaları, Mühendis Odaları, Barolar, Tabib Odaları, Bankalar Birliği,
Noterler Birliği, Organize Sanayi Bölgeleri, Yerel Yönetimler, İnternet Cafeler,
Okullar, Kaymakamlıklar, Valilikler, Bakanlıklar, tüm kamu yönetimi, özel
sektör, internet şirketleri, Bilişim/Bilgi/İletişim STK'ları, Demokratik
Kitle Örgütleri, Bilişim Klüpleri, Tüm Medya Kuruluşlarını, Bireyleri bu
İnternet Haftasını tüm ülkeyi saran bir İnternet Şenliğine, Bilgi Toplumu,
e-dönüşüm, e-türkiye ve e-devlet kavramlarının geniş kitlelerle tanıştırıldığı
bir İnternet ve Bilişim Fırtınasına döndürmeye çağırıyoruz.

İnternet Haftası toplumda İnternet kültürünü yaymak, İnternet bilincini
yaratmak, İnterneti tanıtmak, büyütmek, yeni projeler başlatmak, sorunları
ve çözüm yollarını tartışmak, kısaca İnterneti Türkiye gündemine yerleştirmeyi
amaçlamaktadır. Türkiye İnternetinin gündemindeki sorunları tartışmak, özellikle
Yönetişim, Yasal düzenlemeler, Serbestleşme, İnternet ve Telekom sektörünün gelişimi,
iş yaşamı, eğitim, kültür ve demokrasi boyutlarını gündeme getirmek; bireysel
güvenlik, güvenli internet, sosyal ağlar, ve Bilgi Toplumu kavramlarıyla
tüm toplumu tanıştırmak, bu İnternet Haftası için seçtiğimiz önemli bir hedeftir.
Bu kapsamda yukarıda saydığımız tüm kurumlar, örgütler, firmalar, yerel
yönetimler ve bireylerden bu etkinliklere katkıda bulunmalarını bekliyoruz.
Bu etkinlikleri, tüm Türkiye'ye yaymak istiyoruz.
Geçen yıllarda 50 civarındaki ilde İnternet haftası etkinliği yapabilmiştik.
Bunu zamanla tüm illere çıkartmak istiyoruz. Bu yıl özellikle yeni kurulan
Üniversiteler ve illerinde etkinlik yapmak  istiyoruz. Tüm ilçelerde,
üm okullarda, tüm belediyelerde, ziraat odalarında, ticaret ve sanayi
odalarında, organize sanayi bölgesinde, halk kütüphanesinde bir etkinlik
yapılsın istiyoruz.  İnternetin önemine inanmış her kişi ve kurumu bu çorbaya
kendi olanakları ölçüsünda katkıda bulunmaya çağırıyoruz.

Basından İnterneti, olanakları, sorunları, projeleri, özellikle e-türkiye ve
e-devleti anlatmasını ve ne yapılmalı, nasıl yapalım sorusuna yönelik yazılar,
ve haberler çıkmasını istiyor; İnternet sayfaları, İnternet ilaveleri;
İnternetin çeşitli uygulamalarını anlatan yazılar bekliyoruz.
Bu sene, öne çıkan internetin marjinal problemleri konusunda toplumu
bilgilendirmeye önem verilmesini istiyoruz, bekliyoruz.
İnternet haftasında dağıtılan Internet kitapçıkları yararlı olur diye düşünüyoruz.
TV'lerden gene tanıtıcı programlar; ve `prime time' da İnterneti
Türkiye'nin gündemine girmesine katkıda bulunacak açık oturum,
forum gibi programlar bekliyoruz.  Özellikle, siyasal kadroları da bu
tartışmaya çeken, ulusal politika oluşturulmasına katkıda bulunacak
programlar arzulamaktayız. Üniversitelerden ve ISS'lerden bu konularda
basına destek olmasını bekliyoruz. Her kamu kurumundan kendi e-devlet
projesini önce kendi webinde anlatmasını, vatandaşlara yönelik broşür
hazırlamasını, kurum içinde tanıtım ve eğitim yapmasını, basın ve
vatandaştan geri besleme mekanizmaları kurmasını istiyoruz, öneriyoruz.
Kamu kurumlarından küçük de olsa yeni bir "e-devlet" hizmeti başlatması
güzel bir katkı olur.Küçük, büyük her kurumun kendi webini gözden geçirmesi,
web 2.0 özelliklerini eklemesi; kurumsal politikaları anlatan blogları,
kullanıcı görüşlerini yazabileceği sayfalar eklemesini, yeni hizmetler
eklemesi çok güzel olur. Bir tarama mekanizması, telefon rehberleri,
geri besleme formları, yenilikleri haber veren servisler,
sıkça sorulan sorular dökümanı ilk anda akla gelen konular.
Web sayfalarının W3C standartlarına uygun olması, platform ve tarayıcı
bağımsız olması; engelli yurtaşlara, düşük bant genişliğine uygun seçeneklerin
olması önerilir.  RSS ve Wiki gibi yeni nesil hizmetlerin olması,
üretilen tüm dokümanların webten erişilebilir olmasını arzuluyoruz.
Tüm kurum çalışanlarına sunulan e-posta ve webmail hizmeti,
kurum içi haberleşme mekanizmaları gene mütevazı hedefler arasında.
Kültürel mirasın internete aktarılmasına yönelik
katkılarda yararlı olur.
Bireylerden kendi kişisel weblerini oluşturmalarını,
uzmanlıklarını, meraklarını, katkılarını İnternete taşımaları destekliyoruz.
Yurt dışı alan uzayındaki kişisel sayfaların .name.tr,  adsoyad.com.tr,
info.tr, biz.tr  v.b. ile Türkiye alan uzayına taşınmasını öneriyoruz.
Avukatlarımızı, av.tr, doktorlarimizi dr.tr altında çalışmaya çağırıyoruz.
İnternet haftasında İnternetle tanişmamış kitlelere İnterneti  tanıtacak,
bir `Internete Dokunun' sloganlı etkinlik yapabiliriz.
Kütüphanelerde, ve tüm üniversitelerde `Internet cafe',
İnternet evi, gibi İnternet erişim mekanları açılması önem verdiğimiz
etkinlikler arasında.
Bunu özellikle, buna gereksinim duyulan, bölgelerde teşvik etmek istiyoruz.
İnternet kullanmayı öğreten kursları ücretsiz ya da mütevazı ücretlerle
sunan kampanyalar; İnternet cafelerde ucuzluk kampanyaları gibi.
Web yapmayı, kisisel güvenliği, spam ve viruse karşı korunmayı
öğreten mütevazı kursları Sivil Toplum Kuruluşlarından,
İnternet Cafelerden, Üniversitelerden, ISS'lerden yurdun
dört bir köşesinde bekliyoruz. Anababalara, öğretmenlere,
hakim ve savcılara, avukatlara yönelik etkinliklerin,
sohbet toplantılarının altını çizmek isteriz.

Konferanslar, bu sürede yapılabilecek en kolay ve önemli
etkinlikler arasındadır. Genel tanıtıcı konuşmalar,
çeşitli özel konuları, etkileri, sorunları uygulamaları gibi,
örneğin eğitim, hukuk, tıp, ticaret, eğlence, turizm gibi
konular bu tür etkinlikler arasında sayılabilir.
İnternetin tarihi, siyasal etkileri, olanakları,
ve sorunları da tartışılabilecek konular arasında.
Bilgi Toplumu Stratejisi, ve Eylem Planı özellikle
konuşulması gereken konuların başında geliyor.
İnternetin altyapısı, çalıştırılması ve uygulamalarının
teknik boyutları konusunda da seminerler yapılabilecek
etkinlikler arasında. Türkiye İnternetinin çeşitli sorunlarını
irdeleyen ve özellikle, Ne yapılmalı sorusuna cevap aramaya yönelik
açık oturum türü etkinlikler önemlidir.

KOBI'ler, Kamu ve Okulların Internete taşınması, Bilgi Toplumu Stratejisi
ve Eylem planının tartışılması, ve uygulamaların tartışılması,
çeşitli sektörlere yönelik Ulusal Politikaları gündeme getirmek,
İnternet ve temsil ettiği teknolojileri Türkiye gündemine
yerleştirmeye yönelik çabalara öncelik vermek istiyoruz.

Bu etkinliklerin planlanması ve hayata geçirilmesinde, ilgili herkesten
katkı bekliyoruz. Bu kapsamda, haftaya  mütevazı ölçülerde sponsorluk
yapacak kurumları arıyoruz. Bu yıl geniş kapsamlı afiş basıp dağıtmayacağız.
Kurumların webteki afişleri uyarlıyarak kendi afişlerini basıp
dağıtmasını önermekteyiz.

Şu konuların altını çizmek istiyoruz:

* Kendi Okulunu İnternete Bütünleştir ! Özellikle devlet okullarını
kurumsal kimliği ile İnternete bağlamaya çok önem veriyoruz.
Okulun kendi webi ve e-posta sunucusunun olması, öğretmen ve
öğrencilerin e-posta adresleri olması, kişisel weblerinin olmasına
çok önemsiyoruz. İnternetin, eğitim sistemin organik bir parçası olmasını
hedeflemeliyiz. Artık, İnternete  yüksek kapasite ile bağlı olmayan
okul kalmasın. İnternetin eğitim sistemin bir parçası olması;
öğrencilerin bilgi ve bilişim okur yazarı olması; internet üzerinden
okul gazetesi çıkarması, wiki ve bloglarla birlikte üretme deneyimi
kazanması; dünya üzerindeki  akranları ile temasta olması önemlidir.
Öğrencileirmiz  Vikipedi'ye katkıda bulumasını teşvik edelim.
Hafta kapsamında öğretmen ve öğrencilerle sohbet toplantıları,
internetin eğitimi nasıl zenginleştirebileceğini konuşmak,
bu konuda konullanabilecekerli özgür yazılımlarla
tanışması çok yararlı olabilir.

* Bir halk kütüphanesini İnternete bağla!: Bugün kütüphane ve internet
enformasyon kaynaklarına erişim anlamında bütünleşmiştir.
Bilgisayarı olmayan vatandaşlara ucuz İnternet erişimi sağlamakta
kütüphaneler önemli görev üstlenebilirler. Kütüphanelerin,
bilgi arayan insanlara yol göstermesi de onların ana  görevlerinden biridir.

* Belediyeler bünyesinde halka açık İnternet evlerinin açılması.
Burada ucuz İnternet erişiminin yanında, belediyenin hizmetlerini
internet üzerinden sunması, kendini tanıtması, İnterneti bir hesap verme,
saydamlık ve geri besleme mekanizması olarak kullanması önemlidir.
Beledeiyelerin projelerini tüm detayları ile  webte  yayınlması,
meclis  tutanaklarını,  webcast ve podcast ile canlı ve sürekli yayınlaması,
web 2.0 araçları ile  vatandaşla  etkileşim içinde olması önemlidir.
Belediye kararlarını, vatandaş öneri ve sikayetlerini,  sosyal ağlar
teknikleri ile  webte yayınlaması önerileirmiz arasındadır.
Belediye duyuru mekanizmaları ve geri besleme wikileri denemeye değer.

* Kültürel Mirası İnternete Taşı ! Kurumlar ve sivil örgütler olarak,
kültürel mirasımızı, çok kültürlü, çok sesli yapımızı İnternete aktaralım.
Buna ulusal boyutta tanıtıma da ekliyelim.
Bireyler olarak da kendi kültürel birikimizi, mesleki deneyimlerimizi,
bireysel meraklarımızı internete taşıyalım.
Tüm kurumlardan ellerindeki  tüm kitapları,  raporları,  resimleri,
filmleri, ses kayıtlarını  bir program dahilinde  webte yayınlamaları
önermekteyiz. Milli Eğitim Bakanlığı, Kültür Bakanlığı, TÜBA ve
TÜBİTAK'tan ellerinde  telif hakkı sorunu olmayan tüm kültürel
ürünleri webte yayınlamaya çağırıyoruz.  Kar amacı gütmeyen
kurumlarada  piyasada satılan  kitapları da webte yayınlamayı
önermekteyiz. Hem  çok daha fazla okuyucuya erişecektir;
hemde satışlar düşmeyeceği kanısındayız.

Üniversitelerden, tüm raporları, tüm tezleri Açık Erişim kapsamında
kurumsal arşivde yayınlmasını, yapabildiği ölçüde  tüm  konferansları
video, ses  ve metin olarak yayınlmasını önermek isteriz.
Ulusal Açık Ders Malzemeleri projelerine destek olmalarını,
öncülük etmelerini bekliyoruz.

* Bir e-devlet hizmetini başlat! Küçük de olsa yeni bir hizmet başlat.
Bir kardeş kamu kurumu ile veri değişimi hayata geçir.
Webini tarayıcıdan bağımsız hale getir. W3C  standartları ve
birlikte çalışabilirlik kriterlerine uygun hale getir.
Kamuoyunun istediği verileri açmaya başla.
Haber verme  RSS servisi başlat. Web 2.0 uyumlu olmaya çalış.

Yukarıda belirtilen etkinlikler esasta bir fikir vermek içindir.
Türkiye İnternetini büyütecek her türlü etkinliğe açığız, destekleriz.
Her İnternet gönüllüsünden, İnternetin önemini kavramış her kişi
ve kurumdan, Türkiye İnternetinin parçası olan herkezden destek bekliyoruz.

<strong>İnternet Yaşamdır !</strong>

<em>Bilişim  STK Platformu</em>

Ayrıntılı Bilgi için ﻿﻿﻿<a href="http://internethaftasi.org.tr">internethaftasi.org.tr</a></body></html>