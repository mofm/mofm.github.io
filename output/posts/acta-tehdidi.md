<html><body><img class="alignright" title="STOP ACTA" src="http://domainingdiva.com/wp-content/themes/gazette/functions/thumb.php?src=wp-content/uploads/2012/02/acta.jpg&amp;w=595&amp;h=292&amp;zc=1&amp;q=90" alt="" width="357" height="175">ACTA , özgür yazılımları tehdit ediyor.Dünyanın birçok ülkesinin parlementolarında gizlice kabul edilen "ACTA" anlaşması özgür yazılımlar için büyük tehdit oluşturuyor.

ACTA'nın özgür yazılımları tehditleri;

* ACTA , özgür yazılımların yaygınlaşmasını kısıtlayacak ve zorlaştıracak.Bilindiği üzere özgür yazılımlar dosya paylaşımı ve Bittorrent gibi P2P teknolojileri ile geniş kitlelere ulaşıyor ve yaygınlaşıyor.Bittorrent gibi geniş bir kitle tarafından yaygın olarak kullanılan bu protokol ACTA anlaşması ile tamamen kısıtlandırılacak ve özgür yazılımların insanlara ulaşması daha pahalı hale gelecek.Özgür yazılımların yaygınlaşması daha da zorlaşacak.

* Özgür işletim sistemi kullanan kullanıcıların herhangi multimedya içeriğini oynatması zorlaşacak.Kullanıcılar DRM'siz media araçları satın alamayacak ve bu araçlar özgür işletim sistemlerini desteklemeyecek.

* Özgür medya formatlarını destekleyen taşınabilir medya cihazları, Ipod gibi DRM destekçisi şirketlerin ürünleri karşısında yok olacak.

* ACTA,insanlar arasında kuşku,şüphe ve her daim gözetlenme kültürünü doğuracak.Özgürlüğü tehdit eden bu kültür insanlardaki yaratıcılığı,çağdaş düşünceyi,üretme heyecanı ve enerjisini yok edecek.

ACTA'ya karşı sessiz olmayıp,Free Software Foundation(FSF) tarafından yayınlanan "ACTA Deklarasyonu"nu imzalayarak destek olmak için <a href="http://www.fsf.org/campaigns/acta/acta-declaration" target="_blank">buradan</a> .

11 Şubat günü ACTA'ya karşı Avrupa'da ve Dünya'da birçok şehirde sokak eylemleri düzenlendi.Bu sokak eylemlerine imza toplayarak,site karartarak ve banner,logolarla online paltformda da destek verildi.Ülkemizde LKD ve İnternet Teknolojileri Derneği sitelerini bir açıklama ile kapatarak destek oldu.

LKD tarafından yapılan açıklama:

<code>
ACTA (The Anti-Counterfeiting Trade Agreement), yani "Ticarette
Sahteciliğin Önlenmesi Sözleşmesi", 2007 yılından bu yana başta Müzik
ve Film endüstirisinin devleri olmak üzere tüm telif hakkı lobilerinin
zorlamasıyla ABD'nin uluslararası platforma taşıdığı bir anlaşmadır.

ACTA internet, dolayısıyla dijital ortamda kullanıcılara ve servis
sağlayıcılara ise birçok kısıtlama ve sorumluluk getirmektedir. Tüm
kullanıcıları potansiyel "sahteci" yerine koyan anlaşma "bu
potansiyele karşı" her türlü önlem ve cezaya uluslararası ölçekte
hukuki zemin hazırlamakta. Öte yandan ACTA sadece interneti
kısıtlamıyor. Çok temel/gündelik kullanılan jenerik ilaçlar, temel
besin üretimi için gerekli tohumlar bile ACTA'nın getireceği
düzenlemelerle rahatça dolaşamayacak, yasaklanabilecek.

İnternet kullanıcılarına sahip oldukları dijital donanım, yazılım ya
da içerikler için her türlü tedbiri alma yükümlülüğü getirilmektedir.
Servis sağlayıcılar için altyapıları üzerinden gerçekleşen ihlalleri
ve ihlali gerçekleştiren kullanıcıları ilgili makamlara bildirme
zorunluluğu öngörülmektedir. Bu da ancak içerik dahil tüm trafiğimizin
gözetlenmesi ve takip edilmesi ile mümkündür. Kullanıcıların kişisel
verileri ve özel yaşamlarının gizliliği büyük tehdit altındadır.

2010 yılından gizlice yürütülen müzakereler sonucunda ilk olarak ABD,
Japonya, Kanada, Yeni Zelanda, Singapur ve Güney Kore, ACTA
anlaşmasını imzalamıştır. Geçtiğimiz Ocak ayında da Avrupa
Parlamentosu'nda yapılan gizli oylamay ile 27 Avrupa Birliği ülkesinin
22'si bu anlaşmayı kabul etmiştir.

İnternet temel bir insan hakkıdır. İnternete müdahale, temel hak ve
özgürlüklerimize müdahaledir. Kabul edilemez. Bu müdahaleyi bir günlük
geçici karartmayla protesto ediyoruz..

İnternet yaşamdır, Sansürlenemez !
</code></body></html>